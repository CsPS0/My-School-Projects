A víz
A víz képes rá, hogy emberek nélkül létezzen, de az emberek víz nélkül, csak pár napig tudnak életben maradni.

A víz fontossága
Az emberi test kb. 75%-ban vizet tartalmaz, az agynak 85%-a víz. Testünkben minden sejtünk funkcionálása a víztõl függ. Számos rendellenességet a nem elegendõ mennyiségû, ráadásul egészségtelen víz fogyasztása okoz. Különbözõ testfunkcióink fenntartása céljából, szükségünk van rá, hogy minden egyes nap 2-3 liter vizet fogyasszunk. Szükségünk van napi vízszállításra, mivel azt csupán táplálékbevitellel nem tudjuk testünkben fenntartani. Víz nélkül három - hét nap alatt meghalhatunk.

A víz kémiája
A víz  a hidrogén és az oxigén vegyülete, kémiai képlete H2O. Olvadáspontja: 0 °C, forráspontja: 100 °C. A „víz” megnevezés általában a szobahõmérsékleten folyékony állapotra vonatkozik, szilárd halmazállapotban jégnek, légnemû halmazállapotban gõznek nevezik.

A víz elõfordulás a Földön
A víz a Föld felületén megtalálható egyik leggyakoribb anyag, a földi élet alapja. A Föld felületének 71%-át víz borítja, ennek kb. 2,5%-a édesvíz, a többi sós víz, melyek a tengerekben, illetve óceánokban helyezkednek el. Az édesvízkészlet gleccserek és állandó hótakaró formájában található részét nem számítva, az édesvíz 98%-a felszín alatti víz, ezért különösen fontos a felszín alatti vizek védelme. Magyarország ivóvízellátásának több mint 95%-a felszín alatti vizeken alapszik. Kanada rendelkezik a legnagyobb édesvíz tartalékokkal, a források 25%-ával. Drasztikusan csökken a Föld ivóvízkészlete. Korunknak egyik nagy problémája az ivóvízhiány. 2006-ban a mezõgazdaság felelõs a globális vízfogyasztás mintegy 80 százalékáért.

 
